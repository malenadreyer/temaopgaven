## Kortrefleksion:

I min opgave har jeg lagt særlig vægt på bruge subgrid, variabler til farver og størrelser samt brug af flowspace. Dette har hjulpet mig med at skabe en sammenhængende visuel identitet på tværs af forskellige sider og komponenter i projektet.

Ved at benytte CSS variabler til farver og størrelser har jeg kunnet standardisere designet og nemt justere det på tværs af hele løsningen. Det har også gjort det lettere at vedligeholde og ændre små detaljer uden at skulle opdatere mange individuelle CSS-egenskaber. Det samme gælder brugen af flowspace, som har hjulpet med at sikre en ensartet afstand mellem elementer, så der opstår et mere harmonisk layout.

Noget, jeg gerne ville have optimeret yderligere, var at benytte variabler til f.eks. gap og padding, hvilket kunne have skabt endnu mere fleksibilitet i layoutet. Desværre nåede jeg ikke at implementere dette fuldt ud på grund af tidsbegrænsninger. Et andet område, hvor jeg løb tør for tid, var at fetche data dynamisk til forskellige sider. Dette ville have givet en mere interaktiv oplevelse, men blev desværre ikke en del af det endelige projekt.

Jeg har også reflekteret over, hvordan jeg kunne have optimeret min kode ved at neste flere af mine elementer, hvilket kunne have skabt en mere struktureret og genanvendelig kodebase. Et konkret eksempel er, at jeg kunne have implementeret en knap med hover effekt fra starten af ved hjælp af props, hvilket ikke alene ville have gjort mit arbejde lettere, men også sparet tid i den samlede udviklingsproces.

Alt i alt føler jeg, at mit design og min kode er blevet relativt overskuelig, og jeg har fået en masse værdifuld erfaring gennem denne opgave. Jeg har en klar forståelse af, hvordan jeg kan forbedre mig fremover, både med hensyn til planlægning, kodning og optimering.